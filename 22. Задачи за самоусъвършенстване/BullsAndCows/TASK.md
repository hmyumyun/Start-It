Бикове и крави е логическа игра за отгатване на цифри. Играе се от двама
противника, като всеки се стреми да отгатне тайното число, намислено от
другия. След всеки ход, противникът дава броя на съвпаденията.

Играта протича по следния начин. На лист хартия всеки участник написва своето
тайно число. Тайните числа са четирицифрени, като цифрите не трябва да се
повтарят. След това, последователно един след друг, играчите задават въпрос
с предположение за числото на противника. Противникът отговаря, като посочва
броя на съвпаденията – ако дадена цифра от предположението се съдържа в
тайното число и се намира на точното място, тя е „бик“, ако е на различно
място, е „крава“.

> Пример:
>
> Тайно число: 4271
> Предположение: 1234
> Отговор: „1 бик и 2 крави“. (Бикът е „2“, а кравите са „4“ и „1“.)

На всеки ход играчите записват предположените числа и отговорите, за да могат
чрез дедукция да идентифицират цифрите в тайното число на противника.

Първият играч, който открие тайното число на противника, е победител. Тъй като
участникът, който започва, има логическо предимство, победителят от предната
игра ще играе втори на ход. В някои случаи всеки играч има равен брой ходове,
така че, ако първият пръв открие числото на противника, вторият има право на
още един ход и ако и той успее, играта завършва наравно.

Направете програма, в която единият играч се опитва да познае числото на
вторият играч. Вижте примера и го следвайте стриктно.

Тайното число трябва да се въвежда от клавиатурата на същият ред, като подканващият стринг.